# I've got the Power !

### Powód:

> Zrozumienie zależności pomiędzy danymi w jednej a kilku instancjach klasy w kontekście korzystania z tych danych ich przez inne obiekty.  
> W skrócie — okrojone: _Inversion of Control_ + _Dependency Injection_ w praktyce.  
> Dodatkowo: `async`hroniczne rzeczy w _JS_.

---

### Narracja:

Posiadamy źródło mocy `PowerSource` z mocą `100J` (Dżuli). Posiadamy również żarówkę `LightBulb` potrzebującą `20W` (Watt), tak aby świecić w czasie `1s` (sekund).
Chcesz udowodnić, że (bez zmiany powyższych wartości) źródło może zapalić `5` żarówek na `1s` lub `1` żarówkę na `5s`.

---

Główne problemy projektu:
 
- projekt napisany w jednym pliku.
- mamy tylko przygotowane zarysy klas i poprawne _wartości_ danych
- jak udowodnić rozwiązanie w czasie `5s` ?

Zadanie jest opisane w 2 wariantach problemowych. Robimy więc 2 rozwiązania. Po jednym dla każdego "większego problemu". Zauważ jednak, że rozwiązania mają część wspólną — klasy: źródła mocy i żarówki.

### Zadanie 1:

1. Bazując na tym, że: masz jedno źródło mocy. Zmodyfikuj klasę `LightBulb` tak, aby zaczęła korzystać z tego źródła mocy — podając jakie ilości `W` konsumuje.
2. Klasa `PowerSource` nie ma prawa wiedzieć — kto chce korzystać z jej mocy.
3. Jedyne zadanie `PowerSource` to udostępnienie publicznej metody do konsumpcji energii oraz: rzucenie wyjątku, jeśli źródło mocy się wyczerpie!
4. W tym zadaniu jest tylko jedno źródło mocy.
5. Przygotuj `5` żarówek, każda ma pobierać moc z tego samego źródła. (Zakładamy, że każda z nich zaświeci przez `1s` - jednak nie trzeba używać żadnych timerów — to po prostu założenie).
6. Udowodnij (zahardkoduj), że jeśli `6`ta żarówka spróbuje zaświecić to — dostanie błąd od instancji `PowerSource` - postaraj się obsłużyć ten błąd i pokazać go na ekranie.

### Zadanie 2:

> Napisz nowy kod, dla tej części zadania (2-gie rozwiązanie np. w osobnym pliku, jednak dalej korzystaj z bazowych klas `PowerSource` i `LightBulb`).

1. Bazując na tym, że masz jedno źródło mocy i klasy z zadania 1 zostały poprawnie zmodyfikowane.
2. Przygotuj `1` żarówkę. Dodaj do niej metodę, która pozwoli jej świecić `n` sekund.
3. Zaświeć ją na `6` sekund. Potwierdź wystąpienie błędu w `6` stej sekundzie.
4. Najlepiej, jeśli użyjesz odpowiedniej metody z timerem — tak, aby **faktycznie** było to świecenie przez `n` sekund.
5. Obsłuż powstały błąd — pokazując go na ekranie.
